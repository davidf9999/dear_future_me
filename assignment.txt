Me Future Dear: מערכת מבוססת בינה מלאכותית לתמיכה בזמן אמת במצוקה  רגשית ובמניעת אובדנות  
לאיזה אתגר מכוון הפתרון שלכם ולאיזו בעיה הוא נותן מענה?  
Me Future Dear נועד לתת מענה לפער קריטי במניעת אובדנות: היעדר תמיכה רגשית זמינה,  מותאמת ואחראית )Intervention Time-in-Just )בדיוק ברגעים שבהם האדם חווה מצוקה  רגשית מחוץ לזמן ולמקום של המפגש הטיפולי. 
על פי תיאוריות ומחקרים רבים, תחושת חוסר תקווה )Hopelessness )מהווה את אחד מגורמי  

 ברגעי .(e.g., Beck et al., 1975 
; Ribeiro et al., 2018 1 
2 הסיכון המרכזיים ביותר לאובדנות ) 

משבר, כאשר תחושת הכאב מציפה והאדם חווה בדידות וייאוש, היכולת לדמיין עתיד אחר  מצטמצמת מאוד. פעמים רבות עולה תחושת חוסר אונים ומלכוד, כאילו אין מוצא מהמצב  הנוכחי. אם קיימת ראייה עתידית, היא לרוב שלילית, חסרת תקווה ולעיתים אף קטסטרופלית. 
Me Future Dear נועד לשבור את המעגל הזה בדיוק. באמצעות דמות דיגיטלית מבוססת  טקסט או אודיו, שמדברת בקולו ובשפתו של המשתמש, מתוך תכני הטיפול האישיים שלו-  האדם פוגש את עצמו העתידי: גרסה שלו ששרדה, שהמשיכה, או שמביטה אחורה מתוך חוסן. 
העצמי העתידי אינו מדלג על הכאב- הוא נמצא איתו. הוא מכיר בו, משקף אותו, ומגיב אליו  באמפתיה והזדהות. מתוך החיבור הזה, הוא מסייע לאדם לחוות את האפשרות לעתיד שונה, גם  כשנדמה שאין כזו; אפשרות שמבוססת על חוזקות שהועלו בטיפול, על ערכים משמעותיים, אך  מתמקדת בצעדים קטנים, קונקרטיים, וברי השגה. כך נבנית ראייה עתידית שיש בה תקווה, אבל  כזו שמעוגנת במציאות הפנימית של האדם, לא באשליה. 
המוצר מיועד ליישום במודל B2B עבור קופות חולים, קליניקות ציבוריות, קליניקות פרטיות,  קב"נים, מוסדות שיקומיים ועוד. השימוש בפלטפורמה משולב בתוך תוכנית הביטחון ) Safety Plan )של המטופל, בליווי המטפל, כחלק ממעטפת טיפולית אחראית.  
1 Beck, A. T., Kovacs, M., & Weissman, A. (1975). Hopelessness and suicidal behavior: An overview.  Journal of the American Medical Association, 234(11), 1146–1149.  
https://doi.org/10.1001/jama.1975.03260240050026 
Ribeiro, J. D., Huang, X., Fox, K. R., & Franklin, J. C. (2018). Depression and hopelessness as risk 2 factors for suicide ideation, attempts and death: Meta-analysis of longitudinal studies. The British  Journal of Psychiatry, 212(5), 279–286. https://doi.org/10.1192/bjp.2018.27
1 
איך הפתרון עובד?  
Me Future Dear הוא פתרון דיגיטלי מבוסס בינה מלאכותית, המאפשר יצירת דמות עתידית  של המטופל, מותאמת אישית המשתלבת בתוך תהליך טיפול קיים, בשיתוף פעולה עם המטפל.  המערכת מספקת למשתמש תמיכה רגשית זמינה, שיח מותאם בקולו ובשפתו האישית, ומחזקת  את תחושת החיבור לעתיד אחר גם ברגעים של ייאוש. במקביל, היא יוצרת שכבת ניטור חכמה:  מזהה מצוקה אקוטית ומעדכנת את המטפל בהתאם לתנאים שהוגדרו מראש. המערכת אינה  מחליפה טיפול, אלא מהווה גשר חיוני בין המציאות היומיומית לבין הטיפול . 
כך זה פועל: 
.1 קבלת תכנים טיפוליים ואישיים  
המערכת מקבלת, באישור מראש, גישה מאובטחת למקורות טיפוליים קיימים - כגון תמלולים  של שיחות הטיפול, אינטייקים, שאלונים קליניים תקפים כגון )INQ ,SSRS-C ,BDI )ודיווחים  עצמיים של המטופל. המידע נשמר בצורה אנונימית ומאובטחת, בהתאם לסטנדרטים קליניים  ואתיים.  
.2 בניית פרופיל רגשי-נרטיבי מותאם אישית  
המערכת מעבדת את המידע ויוצרת פרופיל רגשי עשיר המתאר את עולמו הפנימי של  המשתמש: ערכים מרכזיים, תכונות אישיות, העדפות, תמות רגשיות חוזרות, דפוסי שפה,  חוזקות, תפיסות עצמי ודפוסי התמודדות. הפרופיל מתעדכן לאורך זמן בהתאם לתכנים חדשים  שמתווספים במהלך הטיפול. 
.3 יצירת דמות העצמי העתידי  
בהתבסס על הפרופיל, נבנית דמות עתידית אישית של המשתמש, המביטה לאחור מתוך נקודת  מבט יציבה ומחוזקת, אך ריאלית. הדמות מתקשרת עם המשתמש דרך טקסט או אודיו, כדי  לשמר תחושת אותנטיות ולהימנע מתגובת ניכור ) Effect Valley Uncanny). הדמות משקפת  תובנות מתכני הטיפול, מדברת בקולו ובשפתו של המשתמש, ומייצרת תחושת המשכיות, חיבור  ותקווה מחוברת לקרקע. הדמות לא מבטיחה שינוי מרחיק לכת או מנותק מהמציאות, אלא  מתמקדת בחשיבות של תנועות קטנות ומשמעותיות קדימה. 
 )Human-in-the-Loop( שוטף קליני פיקוח .4 
המערכת יוצרת סיכום תמציתי של הדמות, הכולל את מאפייניה המרכזיים: סגנון תקשורת,  נקודות חוסן, ערכים ותמות מרכזיות. הסיכום מועבר למטפל לעיון, אישור או התאמה לפי שיקול  דעתו הקליני, באופן שלא יוצר עומס אך שומר על בקרה טיפולית משמעותית. כל שינוי משמעותי  בדמות, או סימן למצוקה אקוטית בשיח עם המשתמש, מתועד ומופנה למטפל להמשך טיפול,  בהתאם להגדרות שהוגדרו מראש. כמו כן, בהסכמת המשתמש, ניתן לאפשר למטפל לקבל 
2 
סיכומים של השיחות שהתנהלו בין המשתמש לדמות העתידית, כדי לשלב תובנות מהן בתוך  מסגרת הטיפול.  
.5 שימוש בזמן אמת בעת מצוקה  
כאשר המשתמש חווה מצוקה רגשית- בשעות הלילה, בין מפגשים, או במצבים של בדידות, הוא  יכול לפנות לדמות בטקסט או באודיו. הדמות מספקת תגובה מותאמת אישית: תיקוף רגשי,  נוכחות אמפתית, ושיקוף של כוחות ומשאבים פנימיים. השיח נועד לחזק חיבור פנימי ואפשרות  עדינה לתקווה, גם במצבים של הצפה וחוסר אונים. 
.6 חיבור מובנה לתוכנית ביטחון )Plan Safety) 
במקרים בהם מזוהה מצוקה אקוטית ו/או מעבר מחשיבה אובדנית להתנהגות, המערכת  מפעילה את השלב הבא בתוכנית הביטחון של המטופל שנקבעה מראש יחד עם המטפל,  לדוגמה: יצירת קשר עם אדם קרוב, המטפל, או מוקדי חירום מתאימים. בנוסף, כאשר מזוהה  מצוקה שמחייבת התערבות טיפולית, המערכת שולחת התרעה מיידית למטפל. ההפעלה של  הפיצ׳ר מוסברת מראש למטופל ועליו לתת את הסכמתו לכך כחלק מתנאי השימוש, ולאחר  פגישה טיפולית בה המערכת והכללים מוצגים ומוסברים לו במלואם על ידי המטפל .  
דברים נוספים שכדאי לדעת עליכם?  
הצוות שלנו הוא צוות מולטידיספלינרי, המשלב בין ניסיון קליני, מומחיות טכנולוגית וחשיבה  עיצובית רגשית. אנחנו מאמינים בפיתוח מוצר שמכיל עקרונות טיפוליים מבוססי ראיות, אך גם  מתוכנן לעבודה בשטח בצורה רגישה, בטוחה ונגישה למשתמשים ולצוותים טיפוליים כאחד: 
רותם בודגזד-ג׳קובסון- סטודנטית לתואר שני בפסיכולוגיה קלינית-מדעית באוניברסיטת חיפה,  עם כ4- שנות ניסיון קליני ומחקרי בעבודה עם ילדים ובני נוער המתמודדים עם דיכאון, חרדה  ואובדנות. עבדה במרכז לחקר הילד של אוניברסיטת Yale ובמעבדת לחקר אובדנות של בית  החולים הפסיכיאטרי MGH בבוסטון. שותפה לעבודה במחקרים במימון NIMH, המכון  האמריקאי הלאומי לבריאות הנפש, ופרסמה מאמרים בז'ורנלים מדעיים מובילים. 
זיו ברלב- מעצב תעשייתי עם רקע עשיר בניהול והובלת אופרציות מורכבות בעולמות  הביטחוניים. שירת במשך שמונה שנים בקבע ביחידות לוחמות, שם ניהל צוותים ותהליכים תחת  תנאים מאתגרים. כיום פועל כמעצב ויוזם, ומשלב ניסיון מעשי, חשיבה מערכתית ויצירתיות  גבוהה לפיתוח פתרונות חדשניים ופורצי דרך.
3 
איתמר מאיר- בוגר היחידה הטכנולוגית ,81 מומחה לווידאו ואפקטים מיוחדים )VFX). כיום  משמש כמנהל מוצר בחברת AI Gen, ומתמחה בגשר שבין טכנולוגיות מתקדמות לחוויית  משתמש נגישה ומקצועית. 
דוד פרונט- מפתח תוכנה עם ניסיון עשיר בפיתוח מערכות Backend, ענן ומערכות מבוזרות,  ובשנים האחרונות מתמחה בפיתוח פתרונות מבוססי בינה מלאכותית )AI). עבד במגוון מסגרות  תעשייתיות ואקדמיות, ביניהן Demostack, טלרד ומכון ויצמן למדע . מתמחה בפיתוח ב- Python ו++-C, בניית תשתיות בענן )Docker ,Kubernetes), עבודה עם בסיסי נתונים מגוונים  ופיתוח מערכות לניהול תהליכי ייצור. לדוד תואר שני במדעי המחשב, תואר ראשון בפסיכולוגיה  והתמחות בפסיכודרמה שילוב ייחודי שמאפשר לו לגשר בין עולמות הטכנולוגיה והבינה  המלאכותית לבין הבנה רגשית של נפש האדם.
4 
